{"success":1,"query_summary":{"num_reviews":1,"review_score":5,"review_score_desc":"Mixed","total_positive":9,"total_negative":9,"total_reviews":18},"reviews":[{"recommendationid":"76089372","author":{"steamid":"76561198015049156","num_games_owned":714,"num_reviews":101,"playtime_forever":69,"playtime_last_two_weeks":0,"playtime_at_review":69,"last_played":1600288241},"language":"polish","review":"Alis wiedzie całkiem spokojne życie nastolatki - i to wyjątkowo spokojne zważywszy na to, że to na jej nieletnie barki spadł obowiązek zaopiekowania się młodszą siostrą, gdy słuch o jej rodzicach zaginął. Gdy siostra staje się ofiarą wyjątkowo brutalnego morderstwa, Alis pozostaje zakasać rękawy i ruszyć na poszukiwanie mordercy. Nikt biedaczki ani was nie mógł przygotować na taką ilość świadków reagujących na poziomie \"morderstwo dziecka?, ojej, niefajnie, dziwnie...\". \n\nCo jest HOT:\n+ jakość reakcji postaci na dziecięcego trupa ma jakiś tam walor rozrywkowy;\n+ kreska jest świetna, zdecydowanie wyróżnia się projektami postaci, spory wachlarz mimik bohaterów;\n+ niepowtarzalna szansa zobaczenia adaptacji opka na własne oczy.\n\nA co NOT:\n- ton, ton i jeszcze raz ton. Nastrój w tej historii jest kompletnie rozestrzelany, zrobienie z tego kryminalnej opowieści o brutalnym morderstwie w takim sosie było błędem;\n- opko, to jest po prostu słabe opko ze skręcającą w przedziwne strony fabułą, zbędnymi wątkami, niechlujnym zapisem (pogubione spacje, kropki, wielkie litery...) i niedorzecznymi reakcjami bohaterów (pomagasz przyjaciółce w szukaniu mordercy jej siostry, której ciało jeszcze nie ostygło? Toż to idealny moment na rozmowę z przypadkowym gościem, kto jest twoją ulubioną postacią w \"Hetalii\");\n- trudno mówić tu o jakimkolwiek śledztwie, mnóstwo postaci to tekturowa wata, z którymi rozmowy zmierzają donikąd, \"zagadki\" są na trzy kliknięcia... Już nie mówiąc o tym, że bohaterowie zachowują się tak jakby, nie wiem, ktoś rozpłatał heroinie ulubionego pluszaka, a nie siostrę.\n\nTo jest recenzja pisana z przykrością. Tak, mam cały czas z tyłu głowy, że to tworzyły nastolatki, że to część projektu edukacyjnego, i bardzo cieszy, że biorą się za coś takiego w młodym wieku. Ale poziom tej pisaniny!... Ta gra wyszła z cztery lata temu i stawiam dolary przeciwko orzechom, że autorki już nieco skręca z zażenowania, gdy wspominają niektóre teksty z \"Interfectorem\". Jednak dobra jest zasada, by teksty z lat szkolnych trzymać w szufladzie i dopiero po pewnym czasie do nich wracać. I pokazać ewentualnie rodzinie, że o międzynarodowym sklepie z grami nie wspomnę...","timestamp_created":1600290966,"timestamp_updated":1600460317,"voted_up":false,"votes_up":2,"votes_funny":0,"weighted_vote_score":"0.545454561710357666","comment_count":0,"steam_purchase":true,"received_for_free":false,"written_during_early_access":false}],"cursor":"AoJ4lMy30fQCfIGhogI="}
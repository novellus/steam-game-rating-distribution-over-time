{"success":1,"query_summary":{"num_reviews":1,"review_score":4,"review_score_desc":"Mostly Negative","total_positive":145,"total_negative":259,"total_reviews":404},"reviews":[{"recommendationid":"42841038","author":{"steamid":"76561198017298780","num_games_owned":865,"num_reviews":184,"playtime_forever":1369,"playtime_last_two_weeks":117,"playtime_at_review":1369,"last_played":1609849724},"language":"polish","review":"Arcania: Upadek Setarrif to samodzielny dodatek do czwartej części gry, jest to również kontynuacja Arcania: Gothic 4 – za produkcję ponownie odpowiedzialne było Spellbound Entertainment. Wydawca się zmienił jednak po wielu latach i został nim THQ Nordic znany z wydawnictwa serii Darksiders, Alan Wake czy Titan Quest. Rozszerzenie swoją premierę miało w 2011 roku i pojawiło się wyłącznie na komputerach osobistych, w 2013 zagościło również na Playstation 3 oraz Xbox 360 a w 2015 roku posiadacze Playstation 4 również mogli zagrać.\n\nSzata graficzna jest identyczna jak w podstawowej wersji gry, jednak tutaj twórcom udało się usunąć różnie nieudogodnienia oraz artefakty graficzne takie jak „migająca” woda czy też paskudne oświetlenie. Wciąż jednak wygląda to źle ale dzięki tym poprawkom zyskaliśmy przynajmniej poprawnie wyglądającą oprawę – jednak mała ilość modeli, słabe tekstury czy paskudna woda to dalej odstraszające rzeczy dla wielu graczy.\n\nOptymalizacja została jeszcze bardziej poprawiona – RTX 2070 z procesorem 9 generacji w rozdzielczości 1920x1080 (FHD) na najwyższych ustawieniach graficznych wyciska 100-144kl/s co jest świetnym wynikiem. Rozgrywka jest o wiele przyjemniejsza dzięki tak fantastycznej płynności animacji, zwłaszcza podczas walk czy eksploracji.\n\nZa ścieżkę dźwiękową ponownie odpowiedzialny był Dynamedion – swoją robotę oczywiście wykonał poprawnie i po raz kolejny dał nam nowe oraz świetnie brzmiące utwory, jednak nie tak świetne jak w oryginale. Pomimo wszystko dobrze, że to on był odpowiedzialny za warstwę audio a nie ktoś inny, gdyż już był zaznajomiony z produkcją.\n\nAkcja Arcania: Upadek Setarrif rozgrywa się chwilę po wydarzeniach z Arcania: Gothic 4 – Pasterz z Feshyr wraca do Króla Rhobara III by sprawdzić czy rzeczywiście udało się go uwolnić od Śniącego. Na miejscu dowiadujemy się, że córka Ethorna VI prosi o pomoc w Setarrif – Pasterz wyrusza do miasta a na miejscu okazuje się, że będziemy musieli odesłać Śniącego do świata martwych, zupełnie jak za starych dobrych czasów w Kolonii Górniczej. Wątek fabularny oraz cała otoczka jest całkiem przyjemna – szkoda tylko, że jest to kopia anulowanego dodatku do pierwszej części gry o roboczej nazwie Gothic: Sequel. Twórcy mogli się trochę bardziej postarać i dodać coś od siebie prócz zaoferowania nam po raz kolejny dziesiątek lochów oraz innych podziemi do eksploracji, których po podstawce miałem już dosyć. Jedynym powiewem świeżości była możliwość sterowania innymi postaciami prócz Głównym Bohaterem - ciekawe rozwiązanie oraz urozmaicające tę nudną rozgrywkę.\n\nPoza głównym wątkiem fabularnym raczej nie mamy zbyt wiele do roboty prócz wykonaniu paru prostych zadań pobocznych – to tyle co twórcy nam zaoferowali podczas tej krótkiej przygody, niestety. Spodziewałem się chociaż paru elementów do znalezienia czy czegokolwiek ale Spellbound Entertainment nic takiego nam nie dał.\n\nNaszego Bohatera nie będziemy rozwijać od zera, gdyż na start dostajemy nasze umiejętności w podstawowej rozgrywki ze względu na możliwość wczytania zapisu gry. Za zdobyte punkty umiejętności poprzez awansowanie na wyższe poziomy doświadczenia możemy zwiększać nasze obrażenia walki bronią białą oraz na dystans, poza tym powiększyć możemy nasze zdrowie, wytrzymałość czy umiejętności magiczne z danej dziedziny i to po kliknięciu w zwykły „plus” w drzewku umiejętności – jest to istna tragedia i pozbawienie serii tego klimatu nauki u innych postaci. Jeśli chodzi o górnictwo, hutnictwo, alchemię czy gotowanie to nasz Bohater potrafi wszystko od samego początku, ba nawet nie potrzebne mu kowadło czy stół alchemiczny, gdyż potężny miecz może wykuć w polu – jest to dla mnie po prostu śmiech na sali, całkowicie zepsuty rozwój Bohatera.\n\nW grze również uświadczymy polski dubbing pomimo, że produkcja pochodzi z Niemiec – wśród aktorów usłyszymy takich ludzi jak Jacek Kopczyński (jako główny bohater), Jacek Mikołajczak (jako Rhobar III), Anna Gajewska, Adam Bauman, Andrzej Blumenfeld, Mirosław Zbrojewicz, Paweł Szczesny, Tomasz Marzecki, Janusz Wituch, Tomasz Borkowski, Przemysław Nikiel i wiele, wiele więcej znakomitych gości.\n\nPodsumowując Arcania: Upadek Setarrif to jeszcze większa porażka niż Zmierzch Bogów i Gothic 4 razem wzięte – paskudna grafika, świetna optymalizacja, przyjemna ścieżka dźwiękowa oraz nieudolnie skopiowany wątek z anulowanego Gothic: Sequel. Porażka na całej linii, moja ocena tego „dzieła” to zasłużone 2+/10.","timestamp_created":1529415859,"timestamp_updated":1609854028,"voted_up":false,"votes_up":2,"votes_funny":0,"weighted_vote_score":"0.547325074672698975","comment_count":0,"steam_purchase":true,"received_for_free":false,"written_during_early_access":false}],"cursor":"AoJwjuGx6fYCfry2owE="}
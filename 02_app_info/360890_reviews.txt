{"success":1,"query_summary":{"num_reviews":1,"review_score":4,"review_score_desc":"Mostly Negative","total_positive":55,"total_negative":89,"total_reviews":144},"reviews":[{"recommendationid":"76140475","author":{"steamid":"76561198139079932","num_games_owned":281,"num_reviews":53,"playtime_forever":275,"playtime_last_two_weeks":0,"playtime_at_review":124,"last_played":1603325530},"language":"polish","review":"[h1]# WPROWADZENIE:[/h1]\"The Lost Valley\" (\"Zagubiona dolina\") jest prostym symulatorem chodzenia, grą wykonaną amatorsko przez jednego człowieka, która została zdruzgotana krytyką graczy na Steam i obecnie ma oceny \"w większości negatywne\" lub mówiąc inaczej ma tylko 38 proc. ocen pozytywnych (wrzesień 2020). \"The Lost Valey\" przeszedłem w całości i grało mi się całkiem miło. Z tego względu postanowiłem zastanowić się czy ta mała gierka naprawdę jest tak zła i zasługuje na tak złe recenzje?[h1]# ZALETY GRY:[/h1] W grze znajdują się dwie opcje pór roku. Grę możemy przechodzić jesienią lub zimą (niestety różnice między nimi są niewielkie) Gra zawiera naprawdę ładne i klimatyczne lokacje. Ładne modele drzew, trawy i bardzo przyjemny klimat słonecznej jesieni. Kolejny element to piękna i dobrze dobrana muzyka, która tworzy klimat gry. Chciałbym podkreślić, że bez autentycznie pięknej ścieżki dźwiękowej gra zupełnie straciłaby na wartości. Na pochwałę zasługuje próba umieszczenia w menu języka polskiego (niestety nieudana). Patrząc na gameplay całościowo, jest to całkiem przyjemny jesienny spacer (niestety zepsuty przez błędy techniczne)[h1]# WADY GRY:[/h1] Moim zdaniem największą wadą gry są błędy techniczne i to właśnie one zasadniczo rzutują na negatywny odbiór produktu. Błędy techniczne, które polegają najczęściej na wyrzuceniu gracza poza mapę, można obejrzeć nawet w materiałach na temat gry na YouTube. O swoich doświadczeniach z błędami w grze piszę dalej. W grze znajduje się, po prostu ohydne i amatorsko wykonane menu gry. W dodatku jest ono mało funkcjonalne, aby uruchomić daną funkcję trzeba solidnie walić palcem w klawiaturę komputera. W menu znajduje się język polski, ale jest on pomylony z językiem rosyjskim lub ukraińskim. I tak np. słowo \"Nazad\" nie jest polskim słowem. W menu znajdują się jeszcze inne tego typu błędy. Świadczy to o niesolidności Twórcy, ponieważ nawet translator Google nie myli języków w tak dalekim stopniu. W grze widać, że niektóre elementy grafiki zostały umieszczone \"na siłę\", aby \"coś było\". W grze jest nawet wielki aligator, na którego można wejść i poskakać po nim. Nic nam nie zrobi. Kolejna wada grafiki to - odnoszę takie wrażenie - nadużywanie efektu świetlnego promieni słońca, które oślepiają gracza i przesłaniała widok lokacji. Wiele symulatorów chodzenia próbuje przemycać jakąś prostą historię, wspomnienie z dzieciństwa lub choćby namiastkę historii (np, tak prostą, że na końcu ścieżki czeka na nas brat lub przyjaciel w obozowisku pod namiotem). Tutaj nawet namiastki historii nie ma, a szkoda bo lokacje stwarzają ku temu potencjał. W grze, po prostu idziemy i koniec.Co do błędów technicznych, kiedy doszedłem do ostatniego punktu, gra zamiast zamknąć się lub pokazać napisy końcowe, wyrzuciła mnie poza mapę. Kolejna wada to zbyt wysoka cena, absolutnie nieadekwatna do jakości gry. Rekomenduję grę kupować tylko na wyprzedaży[h1]# PODSUMOWANIE:[/h1]Prawdę mówiąc mam kłopot z oceną tego produktu, najchętniej dałbym ocenę NEUTRALNĄ, ale Steam nie stwarza takiej możliwości. Widzę w tej grze pozytywne elementy i - jak powiedziałem - osobiście grało mi się przyjemnie, ale wydaje mi się, że wad jest zbyt dużo aby dać ocenę pozytywną. Chciałbym poradzić Twórcy aby usunął z gry błędy techniczne, zdecydowanie podniesie to atrakcyjność produktu, który posiada pozytywny potencjał do wykorzystania.\n### BARDZO PRZEPRASZAM ZA FATALNY WYGLĄD GRAFICZNY RECENZJI, JEST TO ZAWINIONE PRZEZ NIEZROZUMIAŁE DLA MNIE DZIAŁANIA STEAM !! ###","timestamp_created":1600378531,"timestamp_updated":1600740824,"voted_up":false,"votes_up":26,"votes_funny":2,"weighted_vote_score":"0.720682978630065918","comment_count":3,"steam_purchase":true,"received_for_free":false,"written_during_early_access":false}],"cursor":"AoJwvNLl2fQCe/u5ogI="}
{"success":1,"query_summary":{"num_reviews":1,"review_score":5,"review_score_desc":"Mixed","total_positive":130,"total_negative":93,"total_reviews":223},"reviews":[{"recommendationid":"82654043","author":{"steamid":"76561198302473961","num_games_owned":26,"num_reviews":5,"playtime_forever":0,"playtime_last_two_weeks":0,"last_played":0},"language":"polish","review":"Bardzo ciekawy dodatek. Jak na standardy producenta, trasa jest całkiem długa, bo ma aż około 70 kilometrów - przejechanie całości zajmuje około półtorej godziny. Trasa jest bardzo ładnie wykonana, miejscami na wielu kilometrach jest idealnie prosta i pozwala na rozwinięcie przyzwoitych prędkości (między Bitterfeld a przedmieściami Leipzig możemy jechać 160 km/godz). Niestety dołączony do dodatku pociąg ma stosunkowo niewielkie przyspieszenie. Duża część trasy przebiega przez pola lub lasy, czasem natrafiamy na mniejsze bądź większe miejscowości. Niestety w centrum Lipska linia biegnie tunelem, więc nie zobaczymy całości zachwalanego w opisie miasta (chociaż podziemne przystanki są naprawdę ładne). Rozkład jazdy rzeczywiście jest napięty, jednak po kilkukrotnym przejechaniu trasy nabiera się doświadczenia i przy odpowiednim skupieniu da radę dojechać do końca na czas (chociaż przy przejeździe przez centrum Lipska, z powodu umieszczenia przystanków blisko siebie, łatwo złapać pojedyncze minuty opóźnienia, które można nadrobić na dalszej części trasy). Podobnie jak na innych trasach, tutaj również możemy zbierać elementy rozrzucone po mapie. Tutaj są to między innymi łopaty, brakujące mapy trasy czy dziury w peronach.\n\nNiestety producent po raz kolejny pokazał klientom, gdzie ma osoby płacące za ich dodatki. Na trasie mamy do wyboru możliwość prowadzenia następujących pojazdów: 1 skład zespolony, 0 lokomotyw z wagonami pasażerskimi oraz 0 lokomotyw z pociągami towarowymi. Dokładnie tyle samo modeli pociągów, prowadzonych przez program, spotkamy na trasie podczas jazdy. Nawet pomimo posiadania innych dodatków z niemieckimi pociągami/lokomotywami/wagonami, nie pojawiają się one na tej trasie. Dopiero po zakupie dodatku z lokomotywą serii 182 ruch się zwiększa i urozmaica, a my mamy możliwość prowadzenia w sumie 3 różnych pojazdów. O ile sama lokomotywa jest dobrze wykonana, to jednak nie podoba mi się pomysł robienia dodatków do dodatków, a całość, poza promocją, jest stanowczo zbyt droga. Producent zazwyczaj zamieszcza w dodatkach z trasami niewiele pojazdów, które zresztą często powtarzają się między różnymi dodatkami, ale tutaj stanowczo przesadzili. Na trasie zdarza się też trochę błędów i niedoróbek - nie wiedzieć czemu, nie działają tablice umieszczone na peronach (wyświetlają tylko niebieskie tło zamiast informacji o odjeżdżającym pociągu), czasem też spotyka się ludzi przechodzących przez przejazdy kolejowe tuż przed przejeżdżającym pociągiem lub stojących na oparciach ławek. Poza tym, producentowi nie chciało się odwzorowywać stacji Leipzig Hbf - jest tylko część podziemna (zawierająca 1 peron oraz 2 tory), fragment dojazdu od stacji oraz widoczna z oddali hala dworca. Naprawdę szkoda, że tego brakuje, bo w grze mogłyby pojawić się dodatkowe relacje kończące się na głównym dworcu.\n\nPomimo niedoróbek (największą jest dostępność na trasie wyłącznie jednego pociągu) dodatek jest naprawdę świetny. Polecam poczekać na promocję i kupić go razem z lokomotywą serii 182, bez której dodatek jest dość ubogi.","timestamp_created":1608332837,"timestamp_updated":1608332837,"voted_up":true,"votes_up":0,"votes_funny":0,"weighted_vote_score":0,"comment_count":0,"steam_purchase":true,"received_for_free":false,"written_during_early_access":false}],"cursor":"AoJ4iPCGvPYCe7WmuwI="}